<html dir="ltr"><head></head><body dir="ltr"><article class="expandable">
  <h2>Kako se upotrebljava Google ton?</h2>
  <p>Da biste emitirali URL pomoću Google tona:</p>
  <ul>
    <li>Prijavite se na svoj Google račun.</li>
    <li>Kliknite ikonu Google tona u pregledniku Chrome dok ste na
    web-stranici koju želite emitirati.</li>
  </ul>

  <h2>Koja je svrha Google tona?</h2>
  <p>Google ton omogućuje računalima da komuniciraju poput nas,
  razgovarajući. To je proširenje preglednika koje omogućuje Chromeu
  da upotrebljava zvučnike računala za proizvodnju posebnog zvučnog
  potpisa pomoću kojeg mikrofon drugog računala prepoznaje URL.</p>

  <h2>Kako funkcionira Google ton?</h2>
  <p>Google ton uključuje mikrofon računala (dok je to proširenje uključeno).
  Google ton privremeno pohranjuje URL na Googleove poslužitelje i
  upotrebljava zvučnike i mikrofon računala da bi ga poslao računalima
  u blizini koja su povezana s internetom. Sva računala u dometu čujnosti na kojima je također
  instalirano i uključeno proširenje Google ton primit će obavijest Google tona. Ta
  će obavijest prikazati URL i ime i sliku vašeg Google profila.</p>

  <p>Da biste primili URL putem Google tona, mikrofon mora biti uključen u
  Chromeu. Google ton možda neće funkcionirati u bučnim prostorima,
  na udaljenosti, uz lošu internetsku vezu, kao ni na računalima bez mikrofona
  ili s mikrofonom koji ne može otkriti zvuk koji emitira Google ton.</p>

  <h2>Kako Google ton upotrebljava moje podatke?</h2>
  <p>Google ton prikuplja anonimne podatke o upotrebi u skladu s <a href="https://www.google.com/intl/hr/policies/privacy/" target="_blank">Googleovim
    pravilima o privatnosti</a>.</p>

  <div id="disable-instructions">
    <h2>Kako se uključuje i isključuje?</h2>
    <p>Google ton (uključujući mikrofon) možete uključiti i isključiti u postavkama
    proširenja na Chromeu.</p>
  </div>

  <div>
    <h2>Je li to sigurno?</h2>
    <p>Google ton emitira samo URL-ove, pa primatelji ne dobivaju automatski
    pristup stranici kojoj inače ne bi mogli pristupiti. Na primjer,
    ako emitirate URL svoje pristigle pošte na Gmailu, primatelji koji kliknu
    obavijest Google tona morat će se prijaviti na Gmail.
    No emitiranja Google tona
    napravljena su kao javna, pa ih nemojte upotrebljavati za razmjenu povjerljivih informacija.</p>
  </div>
</article>
</body></html>