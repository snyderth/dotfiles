<html dir="ltr"><head></head><body dir="ltr"><article class="expandable">
  <h2>Kaip naudoti „Google“ toną?</h2>
  <p>Jei norite transliuoti URL naudodami „Google“ toną, atlikite toliau nurodytus veiksmus.</p>
  <ul>
    <li>Prisijunkite prie „Google“ paskyros.</li>
    <li>Spustelėkite „Google“ tono piktogramą savo „Chrome“ naršyklėje, kai
    būsite norimame transliuoti tinklalapyje.</li>
  </ul>

  <h2>Kodėl verta naudoti „Google“ toną?</h2>
  <p>Naudojant „Google“ toną kompiuteriai gali bendrauti taip, kaip mes bendraujame
  kalbėdami vieni su kitais. Tai naršyklės plėtinys, kuris „Chrome“ leidžia naudojant jūsų
kompiuterio garsiakalbius sukurti specialų garso parašą, skirtą kitų
kompiuterių mikrofonams, kuris bus identifikuotas kaip URL.</p>

  <h2>Kaip veikia „Google“ tonas?</h2>
  <p>Naudojant „Google“ toną įjungiamas kompiuterio mikrofonas (kai įjungtas plėtinys).
  „Google“ tonas laikinai išsaugo URL „Google“ serveriuose ir naudoja jūsų
kompiuterio garsiakalbius ir mikrofoną, kad siųstų jį netoliese esantiems kompiuteriams,
kurie prijungti prie interneto. Visi kompiuteriai, esantys atstumu, kuriuo girdimas garsas, jei
juose yra įdiegtas bei įjungtas „Google“ tono plėtinys, gali gauti „Google“ tono pranešimą. Pranešime
bus pateiktas URL, jūsų „Google“ profilio vardas ir
nuotrauka.</p>

  <p>Kad gautų „Google“ tono URL, „Chrome“ turi būti įjungtas
mikrofonas. „Google“ tonas gali neveikti triukšmingose vietose, dideliu atstumu, esant prastam
interneto ryšiui arba kompiuteriuose be mikrofono ar su mikrofonu,
kuriuo negalima aptikti „Google“ tono transliuojamų garsų.</p>

  <h2>Kaip „Google“ tonas naudoja mano duomenis?</h2>
  <p>„Google“ tonas renka anoniminius naudojimo duomenis pagal <a href="https://www.google.com/intl/lt/policies/privacy/" target="_blank">„Google“
privatumo politiką</a>.</p>

  <div id="disable-instructions">
    <h2>Kaip jį įjungti ir išjungti?</h2>
    <p>Jei norite įjungti ir išjungti „Google“ toną (įskaitant mikrofoną), eikite į
„Chrome“ plėtinio nustatymus.</p>
  </div>

  <div>
    <h2>Ar tai saugu?</h2>
    <p>„Google“ tonas transliuoja tik URL, todėl gavėjai negalės automatiškai
pasiekti puslapio, kurio paprastai negalėtų pasiekti. Pavyzdžiui, jei
transliuosite savo „Gmail“ gautųjų URL, spustelėję „Google“ tono pranešimą
naudotojai bus raginami prisijungti prie „Gmail“.
    Tačiau
„Google“ tono transliacijos yra sukurtos taip, kad būtų viešos, todėl geriausia
paslaugos nenaudoti konfidencialiai informacijai bendrinti.</p>
  </div>
</article>
</body></html>