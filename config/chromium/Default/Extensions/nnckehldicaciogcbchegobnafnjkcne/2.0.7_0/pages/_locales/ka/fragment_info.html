<html dir="ltr"><head></head><body dir="ltr"><article class="expandable">
  <h2>როგორ გამოვიყენო Google Tone?</h2>
  <p>Google Tone-ის მეშვეობით URL-ს გადასაცემად:</p>
  <ul>
    <li>შედით თქვენს Google ანგარიშში.</li>
    <li>დააწკაპუნეთ Google Tone-ის ხატულაზე თქვენს Chrome ბრაუზერში, როცა
    იმ ვებგვერდზე იქნებით, რომლის გადაცემაც გსურთ.</li>
  </ul>

  <h2>რატომ Google Tone?</h2>
  <p>Google Tone კომპიუტერებს, ადამიანების მსგავსი საუბრით, ერთმანეთთან
  კომუნიკაციაში ეხმარება. იგი ბრაუზერის გაფართოებაა, რომელიც Chrome-ის
  მეშვეობით, თქვენი კომპიუტერის დინამიკებიდან, სპეციალურ ხმოვან
  ხელმოწერას აჟღერებს, რომელსაც დანარჩენი კომპიუტერების მიკროფონები URL-ად აღიქვამენ.</p>

  <h2>როგორ მუშაობს Google Tone?</h2>
  <p>Google Tone ჩართავს თქვენი კომპიუტერის მიკროფონს (სანამ გაფართოება ჩართულია).
  Google Tone დროებით ინახავს URL-ს Google-ის სერვერებზე, ხოლო
  ინტერნეტთან დაკავშირებულ ახლომდებარე კომპიუტერებზე მის გასაგზავნად,
  თქვენი კომპიუტერის დინამიკებსა და მიკროფონს იყენებს. Google Tone-ის
  შეტყობინებას მიიღებს სმენადობის დიაპაზონში მყოფი ნებისმიერი
  კომპიუტერი, რომელზეც ასევე დაინსტალირებულია და ჩართულია Google
  Tone გაფართოება. შეტყობინების მეშვეობით, გამოჩნდება როგორც URL, ისე თქვენი Google პროფილის სახელი და სურათი.</p>

  <p>Google Tone-ით URL-ის მისაღებად, Chrome-ს ჩართული მიკროფონი ესაჭიროება. 
  Google Tone-მა შეიძლება არ იმუშაოს ხმაურიან ადგილებში, დიდ მანძილებზე,
  ცუდი ინტერნეტ-კავშირის პირობებში ან უმიკროფონო თუ ისეთი
  მიკროფონის მქონე კომპიუტერებზე, რომელსაც Google Tone-ის ხმოვანი გადაცემის აღმოჩენა არ შეუძლია.</p>

  <h2>როგორ იყენებს Google Tone ჩემს მონაცემებს?</h2>
  <p>Google Tone აგროვებს გამოყენების ანონიმურ მონაცემებს, <a href="https://www.google.com/intl/en/policies/privacy/" target="_blank">Google-ის
    კონფიდენციალურობის დებულების</a> შესაბამისად.</p>

  <div id="disable-instructions">
    <h2>როგორ ჩავრთო და გამოვრთო Google Tone?</h2>
    <p>Google Tone-ის (მიკროფონთან ერთად) ჩასართავად და გამოსართავად,
    გადადით Chrome-ის გაფართოებების პარამეტრებზე.</p>
  </div>

  <div>
    <h2>არის თუ არა Google Tone უსაფრთხო?</h2>
    <p>Google Tone მხოლოდ URL-ებს გადასცემს. შესაბამისად, ის მიმღები პირები,
    რომელთაც კონკრეტულ გვერდზე წვდომა არ აქვთ, ამის უფლებას ავტომატურად ვერ მიიღებენ. მაგალითად, თქვენი Gmail-ის შემოსულების
    URL-ის გადაცემის შემთხვევაში, Google Tone-ის შეტყობინებაზე დაწკაპუნების შემდეგ, მიმღებ პირებს თავიანთ Gmail-ში შესვლა
    მოეთხოვებათ.
    თუმცა, Google Tone-ის გადაცემები ჩანაფიქრის მიხედვით
    საჯარო უნდა იყოს. შესაბამისად, თავი უნდა შეიკავოთ მათი მეშვეობით კონფიდენციალური ინფორმაციის მიმოცვლისგან.</p>
  </div>
</article>
</body></html>