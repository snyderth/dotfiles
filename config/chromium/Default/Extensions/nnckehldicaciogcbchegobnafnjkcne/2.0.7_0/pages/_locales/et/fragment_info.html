<html dir="ltr"><head></head><body dir="ltr"><article class="expandable">
  <h2>Kuidas funktsiooni kasutada?</h2>
  <p>URL-i edastamiseks funktsiooniga Heliga jagamine Google'ilt toimige järgmiselt.</p>
  <ul>
    <li>Logige sisse oma Google'i kontole.</li>
    <li>Klõpsake Chrome'i brauseris Heliga jagamine Google'ilt ikoonil, kui olete
    veebilehel, mida soovite edastada.</li>
  </ul>

  <h2>Miks kasutada funktsiooni Heliga jagamine Google'ilt?</h2>
  <p>Heliga jagamine Google'ilt aitab arvutitel meie kombel suhelda – üksteisega
  rääkides. See on brauseri laiendus, mis võimaldab Chrome'il kasutada
  teie arvuti kõlareid, et teiste arvutite mikrofonidele esitada
  spetsiaalne helisignaal, mis tuvastatakse URL-ina.</p>

  <h2>Kuidas Heliga jagamine Google'ilt töötab?</h2>
  <p>Funktsioon Heliga jagamine Google'ilt lülitab sisse teie arvuti mikrofoni (kui laiendus on sisse lülitatud).
  Heliga jagamine Google'ilt salvestab URL-i ajutiselt Google'i serveritesse ja kasutab
  teie arvuti kõlareid ning mikrofoni, et saata see läheduses olevatesse Internetiga
  ühendatud arvutitesse. Kõik kuuldeulatuses olevad arvutid, milles on laiendus Heliga jagamine Google'ilt
  installitud ja sisse lülitatud, saavad funktsioonilt Heliga jagamine Google'ilt märguande. Märguanne kuvab URL-i koos teie
  Google'i profiili nime ja pildiga.</p>

  <p>URL-i vastuvõtmiseks funktsiooniga Heliga jagamine Google'ilt peab Chrome
  hoidma teie mikrofoni sisselülitatuna. Heliga jagamine Google'ilt ei pruugi toimida valjude helidega ruumis, suure vahemaa
  tagant, kehva Interneti-ühenduse korral ega arvutites, millel pole mikrofoni
  või mille mikrofon ei suuda tuvastada funktsiooni Heliga jagamine Google'ilt edastatud helisid.</p>

  <h2>Kuidas Heliga jagamine Google'ilt minu andmeid kasutab?</h2>
  <p>Heliga jagamine Google'ilt kogub anonüümseid kasutusandmeid kooskõlas <a href="https://www.google.com/intl/et/policies/privacy/" target="_blank">Google'i privaatsuseeskirjadega</a>.</p>

  <div id="disable-instructions">
    <h2>Kuidas see laiendus sisse ja välja lülitada?</h2>
    <p>Funktsiooni Heliga jagamine Google'ilt (sh mikrofoni) sisse- ja väljalülitamiseks
    avage Chrome'i laienduse seaded.</p>
  </div>

  <div>
    <h2>Kas see on turvaline?</h2>
    <p>Laiendus Heliga jagamine Google'ilt edastab ainult URL-e, seega ei saa adressaadid
    automaatselt juurdepääsu lehele, millele neil tavapäraselt juurdepääsu pole. Kui
    edastate näiteks oma Gmaili postkasti URL-i, palutakse adressaatidel, kes
    laienduse Heliga jagamine Google'ilt märguandel klõpsavad, oma Gmaili kontole sisse logida.
    Siiski on laienduse Heliga jagamine Google'ilt kaudu edastamine avalik, seetõttu
    ei soovita me sel viisil edastada konfidentsiaalset teavet.</p>
  </div>
</article>
</body></html>