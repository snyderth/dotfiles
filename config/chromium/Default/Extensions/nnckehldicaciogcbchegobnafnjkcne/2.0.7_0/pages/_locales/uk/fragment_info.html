<html dir="ltr"><head></head><body dir="ltr"><article class="expandable">
  <h2>Як користуватися Google Tone?</h2>
  <p>Щоб передати URL-адресу за допомогою Google Tone:</p>
  <ul>
    <li>увійдіть у свій обліковий запис Google;</li>
    <li>перейдіть на сторінку, адресу якої потрібно передати, у веб-переглядачі Chrome і натисніть значок Google Tone.</li>
  </ul>

  <h2>Чому Google Tone?</h2>
  <p>З Google Tone комп’ютери можуть спілкуватися – майже як люди. Це розширення для веб-переглядача Chrome передає
  URL-адреси як особливі звукові сигнали через
  динаміки комп’ютера. Інші комп’ютери розпізнають
  їх як URL-адреси за допомогою мікрофона.</p>

  <h2>Як працює Google Tone?</h2>
  <p>Розширення Google Tone вмикає мікрофон на вашому комп’ютері (коли розширення ввімкнено).
  Google Tone тимчасово зберігає URL-адреси на
  серверах Google і отримує доступ до мікрофона та динаміків на вашому
  комп’ютері, щоб обмінюватися сигналами з розташованими поруч
  комп’ютерами, під’єднаними до Інтернету. Сповіщення Google Tone
  можуть отримувати всі комп’ютери, розташовані в межах досяжності
  звуку, якщо на них установлено й увімкнено Google Tone. У
  сповіщенні разом з URL-адресою відображаються
  ім’я та зображення вашого профілю Google.</p>

  <p>Щоб Chrome отримував URL-адреси через Google Tone, потрібно ввімкнути мікрофон. Цей
  сервіс може не працювати в шумних місцях, на великій відстані, за
  слабкого з’єднання з Інтернетом чи на комп’ютерах, у яких немає
  мікрофона або мікрофон не сприймає сигналів Google Tone.</p>

  <h2>Як Google Tone використовує мої дані?</h2>
  <p>Google Tone збирає анонімні дані про використання відповідно до
    <a href="https://www.google.com/intl/uk/policies/privacy/" target="_blank">Політики конфіденційності Google</a>.</p>

  <div id="disable-instructions">
    <h2>Як увімкнути та вимкнути Google Tone</h2>
    <p>Щоб увімкнути або вимкнути Google Tone (а також мікрофон), перейдіть у налаштування цього розширення Chrome.</p>
  </div>

  <div>
    <h2>Чи це безпечно?</h2>
    <p>Через Google Tone передаються лише URL-адреси, тому одержувачі
    автоматично не отримують доступ до сторінок, які зазвичай недоступні
    для них. Якщо ви передаєте, наприклад, URL-адресу своєї папки
    "Вхідні" у Gmail, одержувачі, які натиснуть сповіщення від Google Tone,
    побачать вікно входу в обліковий запис Gmail.
    Однак радимо
    не використовувати Google Tone для обміну конфіденційною
    інформацією, оскільки дані, які передаються, доступні для всіх.</p>
  </div>
</article>
</body></html>