<html dir="ltr"><head></head><body dir="ltr"><article class="expandable">
  <h2>Hvordan bruger jeg Google Tone?</h2>
  <p>Sådan udsender du en webadresse ved hjælp af Google Tone:</p>
  <ul>
    <li>Log ind på din Google-konto.</li>
    <li>Klik på ikonet for Google Tone i din Chrome-browser, når du er på en webside, du gerne vil udsende.</li>
  </ul>

  <h2>Hvorfor bruge Google Tone?</h2>
  <p>Google Tone hjælper computere med at kommunikere ligesom os – ved at tale med hinanden. Det er en browserudvidelse, der giver Chrome mulighed for at bruge din computers højttalere til at skabe et særligt lydkendetegn, som andre computeres mikrofoner kan identificere som en webadresse.</p>

  <h2>Hvordan fungerer Google Tone?</h2>
  <p>Google Tone tænder computerens mikrofon (mens udvidelsen er aktiveret).
  Google Tone gemmer en webadresse midlertidigt på Googles servere og anvender din computers højttalere og mikrofon til at sende den til computere i nærheden, der har forbindelse til internettet. Enhver computer inden for hørevidde, hvor Google Tone-udvidelsen også er installeret og aktiveret, kan modtage en underretning fra Google Tone. Underretningen viser webadressen sammen med dit navn og billede fra Google Profiler.</p>

  <p>Din mikrofon skal være slået til i Chrome, for at du kan modtage en webadresse via Google Tone. Google Tone fungerer ikke altid i støjende omgivelser, på lang afstand, med en dårlig internetforbindelse, på computere uden mikrofon, eller med en mikrofon, som ikke kan registrere den lyd, som Google Tone udsender.</p>

  <h2>Hvordan anvender Google Tone mine data?</h2>
  <p>Google Tone indsamler anonyme brugsdata i overensstemmelse med <a href="https://www.google.com/intl/da/policies/privacy/" target="_blank">Googles privatlivspolitik</a>.</p>

  <div id="disable-instructions">
    <h2>Hvordan slår jeg funktionen til og fra?</h2>
    <p>Du kan slå Google Tone (herunder mikrofonen) til og fra i indstillingerne for Chrome-udvidelser.</p>
  </div>

  <div>
    <h2>Er det sikkert?</h2>
    <p>Google Tone sender kun webadresser, så modtagerne får ikke automatisk adgang til en side, som de normalt ikke har adgang til. Hvis du for eksempel sender webadressen på din Gmail-indbakke, bliver modtagere, der klikker på Google Tone-underretningen, bedt om at logge ind på deres egen Gmail.
    Det, Google Tone udsender, er beregnet til at være offentligt tilgængeligt, så man bør ikke bruge Google Tone til at udveksle fortrolige oplysninger.</p>
  </div>
</article>
</body></html>