<html dir="ltr"><head></head><body dir="ltr"><article class="expandable">
  <h2>ฉันจะใช้ Google Tone ได้อย่างไร</h2>
  <p>วิธีเผยแพร่ URL โดยใช้ Google Tone</p>
  <ul>
    <li>ลงชื่อเข้าสู่ระบบบัญชี Google ของคุณ</li>
    <li>คลิกไอคอน Google Tone ในเบราว์เซอร์ Chrome ขณะที่อยู่ใน
    หน้าเว็บที่คุณต้องการจะเผยแพร่</li>
  </ul>

  <h2>เหตุใดจึงต้องใช้ Google Tone</h2>
  <p>Google Tone ช่วยให้คอมพิวเตอร์ติดต่อสื่อสารกันได้เหมือนกับที่เราพูดคุยกัน คุณลักษณะนี้เป็นส่วนขยายของเบราว์เซอร์ที่ช่วยให้ Chrome สามารถใช้
  ลำโพงคอมพิวเตอร์ในการสร้างลายเซ็นเสียงแบบพิเศษเพื่อให้
  ไมโครโฟนของคอมพิวเตอร์เครื่องอื่นระบุเป็น URL</p>

  <h2>วิธีการทำงานของ Google Tone</h2>
  <p>Google Tone จะเปิดใช้ไมโครโฟนบนคอมพิวเตอร์คุณ (เมื่อคุณเปิดใช้ส่วนขยาย)
  Google Tone จะเก็บ URL ไว้บนเซิร์ฟเวอร์ของ Google ชั่วคราวและใช้
  ลำโพงและไมโครโฟนของคอมพิวเตอร์ในการส่ง URL นั้นไปยังคอมพิวเตอร์ใกล้เคียงที่มีการ
  เชื่อมต่ออินเทอร์เน็ต คอมพิวเตอร์ทุกเครื่องในระยะที่ได้ยินซึ่งติดตั้งและ
  เปิดส่วนขยาย Google Tone ไว้เช่นกันจะได้รับการแจ้งเตือนจาก Google Tone การแจ้งเตือน
  จะแสดง URL พร้อมกับชื่อและรูปภาพโปรไฟล์ Google
  ของคุณ</p>

  <p>Chrome จะต้องเปิดไมโครโฟนอยู่เสมอ เพื่อรับ URL
  ของ Google Tone ทั้งนี้ Google Tone อาจใช้งานไม่ได้ในบริเวณที่มีเสียงดัง อยู่ห่างไกล สัญญาณ
  อินเทอร์เน็ตไม่ดี หรือใช้งานไม่ได้กับคอมพิวเตอร์ที่ไม่มีไมโครโฟนหรือ
  มีไมโครโฟนไม่สามารถตรวจจับการเผยแพร่เสียงโดย Google Tone ได้</p>

  <h2>Google Tone ใช้ข้อมูลของฉันอย่างไร</h2>
  <p>Google Tone จะรวบรวมข้อมูลการใช้งานแบบไม่ระบุตัวตนตาม<a href="https://www.google.com/intl/th/policies/privacy/" target="_blank">นโบายส่วนบุคคลของ Google</a></p>

  <div id="disable-instructions">
    <h2>ฉันจะเปิดและปิดคุณลักษณะนี้อย่างไร</h2>
    <p>เมื่อต้องการเปิดหรือปิด Google Tone (รวมถึงไมโครโฟน) ให้ไปที่การตั้งค่าส่วนขยาย Chrome</p>
  </div>

  <div>
    <h2>บริการนี้ปลอดภัยไหม</h2>
    <p>Google Tone เผยแพร่เฉพาะ URL ผู้รับจึงจะไม่ได้รับสิทธิ์เข้าถึง
    หน้าที่ตนไม่มีสิทธิ์เข้าถึงโดยอัตโนมัติ ตัวอย่างเช่น
    หากคุณเผยแพร่ URL กล่องจดหมายของ Gmail เมื่อผู้รับคลิก
    การแจ้งเตือนของ Google Tone ระบบจะแจ้งให้ผู้รับลงชื่อเข้าสู่ระบบ Gmail
    อย่างไรก็ตาม การเผยแพร่ของ Google Tone มีลักษณะเป็นแบบสาธารณะอยู่แล้ว จึงขอ
    แนะนำมิให้ใช้บริการนี้เพื่อแลกเปลี่ยนข้อมูลลับ</p>
  </div>
</article>
</body></html>