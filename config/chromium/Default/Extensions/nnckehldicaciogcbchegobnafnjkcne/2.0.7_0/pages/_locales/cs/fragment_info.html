<html dir="ltr"><head></head><body dir="ltr"><article class="expandable">
  <h2>Jak se rozšíření Tón Google používá?</h2>
  <p>Postup vysílání adresy URL pomocí rozšíření Tón Google:</p>
  <ul>
    <li>Přihlaste se k účtu Google.</li>
    <li>Až budete na stránce, kterou chcete vysílat, klikněte v prohlížeči
   Chrome na ikonu Tón Google.</li>
  </ul>

  <h2>Proč zrovna Tón Google?</h2>
  <p>Pomocí Tónu Google mohou počítače vzájemně komunikovat
  podobně jako lidé – řečí. Jedná se o rozšíření prohlížeče, které Chromu umožní vydat pomocí reproduktorů vašeho počítače zvláštní zvukový signál, který mikrofony ostatních počítačů rozpoznají jako adresu URL.</p>

  <h2>Jak Tón Google funguje?</h2>
  <p>Pokud je Tón Google zapnutý, zapne mikrofon vašeho počítače.
  Tón Google adresu URL dočasně uloží na servery Google a pomocí reproduktorů vašeho počítače ji odešle okolním počítačům připojeným k internetu, které ji přijmou pomocí mikrofonu. Všechny počítače v doslechu, ve kterých je také nainstalováno a zapnuto rozšíření Tón Google, dostanou oznámení. V oznámení se zobrazí adresa URL společně s vaším jménem a fotkou z profilu Google.</p>

  <p>Aby mohl Chrome pomocí Tónu Google přijmout adresu URL, musíte mít zapnutý mikrofon. Tón Google nemusí fungovat v hlučných prostorách, na velkou vzdálenost, v případě pomalého internetového připojení nebo v počítačích bez mikrofonu či s mikrofonem, který zvuk vysílaný Tónem Google nedokáže rozpoznat.</p>

  <h2>Jak Tón Google využívá moje data?</h2>
  <p>Tón Google shromažďuje anonymní údaje o využití v souladu se <a href="https://www.google.com/intl/cs/policies/privacy/" target="_blank">zásadami
ochrany soukromí společnosti Google</a>.</p>

  <div id="disable-instructions">
    <h2>Jak jej zapnu a vypnu?</h2>
    <p>Tón Google (včetně mikrofonu) lze zapnout či vypnout v nastavení rozšíření Chromu.</p>
  </div>

  <div>
    <h2>Je přenos bezpečný?</h2>
    <p>Tón Google vysílá pouze adresy URL. Příjemci tedy nezískají automaticky přístup na stránky, na které běžně přístup nemají. Pokud například odešlete adresu URL své doručené pošty v Gmailu, uživatelům, kteří na oznámení Tónu Google kliknou, se zobrazí výzva k přihlášení k jejich účtu Gmail.
    Vysílání Tónu Google je však ze své podstaty veřejné. Neodesílejte proto pomocí něj důvěrné informace.</p>
  </div>
</article>
</body></html>