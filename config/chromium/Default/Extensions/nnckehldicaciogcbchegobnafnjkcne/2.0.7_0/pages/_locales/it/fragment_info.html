<html dir="ltr"><head></head><body dir="ltr"><article class="expandable">
  <h2>Come si usa Google Tone?</h2>
  <p>Per trasmettere un URL con Google Tone, procedi nel seguente modo:</p>
  <ul>
    <li>Accedi al tuo account Google.</li>
    <li>Fai clic sull'icona Google Tone nel browser Chrome quando apri la pagina web che desideri trasmettere.</li>
  </ul>

  <h2>Perché Google Tone?</h2>
  <p>Google Tone consente ai computer di comunicare come noi e di scambiarsi informazioni. È un'estensione del browser che consente a Chrome di utilizzare gli altoparlanti del tuo computer per produrre una particolare firma sonora che verrà identificata come URL dai microfoni di altri computer.</p>

  <h2>Come funziona Google Tone?</h2>
  <p>Google Tone attiva il microfono del tuo computer (se l'estensione è attiva),
  memorizza temporaneamente un URL sui server Google e utilizza gli altoparlanti e il microfono del tuo computer per inviarlo ai computer connessi a Internet che si trovano nelle vicinanze. Tutti i computer a portata d'orecchio che hanno installato e attivato l'estensione Google Tone riceveranno una notifica. Tale notifica include l'URL, l'immagine e il nome del tuo profilo Google.</p>

  <p>Per ricevere un URL di Google Tone, Chrome richiede che il microfono sia attivo. Google Tone potrebbe non funzionare in ambienti rumorosi, oltre una certa distanza, con una connessione Internet debole o su computer privi di microfono o con un microfono che non riesce a rilevare l'audio trasmesso da Google Tone.</p>

  <h2>In che modo Google Tone utilizza i miei dati?</h2>
  <p>Google Tone raccoglie dati anonimi sull'utilizzo nel rispetto delle <a href="https://www.google.com/intl/it/policies/privacy/" target="_blank">Norme sulla privacy di Google</a>.</p>

  <div id="disable-instructions">
    <h2>Come faccio ad attivare e disattivare Google Tone?</h2>
    <p>Per attivare e disattivare Google Tone (incluso il microfono), accedi alle impostazioni relative alle estensioni di Chrome.</p>
  </div>

  <div>
    <h2>È sicuro?</h2>
    <p>Google Tone si limita a trasmettere gli URL, pertanto i destinatari non possono accedere automaticamente a una pagina a cui normalmente non avrebbero accesso. Ad esempio, se trasmetti l'URL della tua sezione Posta in arrivo di Gmail, ai destinatari che fanno clic sulla notifica di Google Tone verrà richiesto di eseguire l'accesso con il loro account Gmail.
    Tuttavia, i broadcast di Google Tone sono pubblici, pertanto è meglio non utilizzarli per scambiare informazioni riservate.</p>
  </div>
</article>
</body></html>