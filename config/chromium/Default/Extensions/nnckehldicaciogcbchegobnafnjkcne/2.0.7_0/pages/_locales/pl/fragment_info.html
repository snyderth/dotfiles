<html dir="ltr"><head></head><body dir="ltr"><article class="expandable">
  <h2>Jak używać Google Tone?</h2>
  <p>Aby rozgłaszać adres URL przy użyciu Google Tone:</p>
  <ul>
    <li>Zaloguj się na konto Google.</li>
    <li>Kliknij ikonę Google Tone w przeglądarce Chrome, gdy jesteś na stronie, którą chcesz rozgłaszać.</li>
  </ul>

  <h2>Dlaczego Google Tone?</h2>
  <p>Google Tone pomaga komputerom komunikować się podobnie jak ludzie – przez rozmowę. Jest to rozszerzenie przeglądarki, dzięki któremu Chrome może używać głośników komputera, by wysyłać specjalny podpis dźwiękowy. Gdy trafia on do mikrofonów innych komputerów, odczytują go one jako adres URL.</p>

  <h2>Jak działa Google Tone?</h2>
  <p>Google Tone włącza mikrofon na komputerze (gdy rozszerzenie jest aktywne).
  Google Tone tymczasowo zapisuje adres URL na serwerach Google i używając głośników oraz mikrofonu Twojego komputera, wysyła go do połączonych z internetem komputerów w pobliżu. Każdy komputer, który znajduje się w zasięgu słuchu oraz ma zainstalowane i włączone rozszerzenie Google Tone, może odebrać jego powiadomienie. W powiadomieniu wyświetli się adres URL oraz Twoja nazwa i zdjęcie z profilu Google.</p>

  <p>Aby odebrać adres URL, korzystając z Google Tone, Chrome musi utrzymywać włączony mikrofon. Google Tone może nie działać w miejscu, gdzie panuje hałas, na dużych odległościach, przy słabym połączeniu internetowym, na komputerach bez mikrofonu oraz wtedy, gdy mikrofon nie może wykryć dźwięku emitowanego przez to rozszerzenie.</p>

  <h2>Jak Google Tone używa moich danych?</h2>
  <p>Google Tone zbiera anonimowe dane o użytkowaniu zgodnie z <a href="https://www.google.com/intl/pl/policies/privacy/" target="_blank">Polityką prywatności Google</a>.</p>

  <div id="disable-instructions">
    <h2>Jak włączać i wyłączać to rozszerzenie?</h2>
    <p>Aby włączyć lub wyłączyć Google Tone (w tym mikrofon), otwórz ustawienia rozszerzeń Chrome.</p>
  </div>

  <div>
    <h2>Czy to jest bezpieczne?</h2>
    <p>Google Tone tylko wysyła adresy URL, więc ich odbiorcy nie uzyskują automatycznie dostępu do stron, których normalnie nie mogliby otworzyć. Jeśli na przykład wyślesz adres URL swojej skrzynki odbiorczej Gmail, osoby, które klikną powiadomienie Google Tone, zobaczą prośbę o zalogowanie się na swoje konto Gmail.
    Transmisje Google Tone są jednak z definicji publiczne, więc lepiej nie używać ich do przesyłania informacji poufnych.</p>
  </div>
</article>
</body></html>