<html dir="ltr"><head></head><body dir="ltr"><article class="expandable">
  <h2>Ինչպե՞ս կարող եմ օգտվել Google Tone-ից:</h2>
  <p>Google Tone-ի միջոցով որևէ URL հեռարձակելու համար՝</p>
  <ul>
    <li>Մուտք գործեք ձեր Google հաշիվ:</li>
    <li>Ձեր Chrome դիտարկիչում բացեք այն էջը, որը ցանկանում եք հեռարձակել և սեղմեք Google Tone պատկերակը:</li>
  </ul>

  <h2>Ինչո՞ւ Google Tone:</h2>
  <p>Google Tone-ն օգնում է համակարգիչներին հաղորդակցվել մեզ նման՝ այսինքն խոսելու միջոցով: Այն դիտարկիչի ընդլայնում է, որը թույլ է տալիս Chrome-ին օգտագործել ձեր
  համակարգչի բարձրախոսները՝ այլ համակարգիչների խոսափողների համար հատուկ ձայնային ստորագրություն վերարտադրելու նպատակով,
  որի միջոցով պետք է նույնականացվի URL-ը:</p>

  <h2>Ինչպե՞ս է աշխատում Google Tone-ը:</h2>
  <p>Google Tone-ը միացնում է ձեր համակարգչի խոսափողը (եթե իհարկե ընդլայնումը միացված է):
  Google Tone-ը ժամանակավորապես պահում է URL-ը Google-ի սերվերներում և օգտագործում է ձեր
  համակարգչի բարձրախոսներն ու խոսափողը՝ տվյալ URL-ը մոտակա համակարգիչներին ուղարկելու համար, որոնք միացված են
  համացանցին: Լսելիության սահմաններում գտնվող ցանկացած համակարգիչ, որում նույնպես տեղադրված է Google Tone
  ընդլայնումը և այն միացված է, կարող է ստանալ Google Tone-ի ծանուցում: Ծանուցման
  մեջ կցուցադրվի URL-ը՝ ձեր Google պրոֆիլի անվան և
  նկարի հետ միասին:</p>

  <p>Google Tone-ի միջոցով URL ստանալու համար ձեր խոսափողը պետք է
  միացված լինի: Google Tone-ը հնարավոր է չաշխատի աղմկոտ տարածքներում, մեծ հեռավորության վրա, թույլ
  ինտերնետ կապի դեպքում, խոսափող չունեցող կամ այնպիսի
  խոսափող ունեցող համակարգիչներում, որոնք ընդունակ չեն հայտնաբերել Google Tone-ի ձայնային հեռարձակումը:</p>

  <h2>Ինչպե՞ս է Google Tone-ն օգտագործում իմ տվյալները:</h2>
  <p>Google Tone-ն անանուն կերպով հավաքում է օգտագործման մասին տվյալներ՝ <a href="https://www.google.com/intl/en/policies/privacy/" target="_blank">Google-ի
    Գաղտնիության քաղաքականությանը</a> համաձայն:</p>

  <div id="disable-instructions">
    <h2>Ինչպե՞ս միացնել և անջատել:</h2>
    <p>Google Tone-ը (ներառյալ խոսափողը) միացնելու և անջատելու համար անցեք
    Chrome-ի ընդլայնման կարգավորումներ:</p>
  </div>

  <div>
    <h2>Արդյո՞ք դա անվտանգ է:</h2>
    <p>Google Tone-ը հեռարձակում է միայն URL-ներ: Ստացողներն ավտոմատ կերպով
    մուտք չեն ստանում այնպիսի էջեր, որոնք նրանց համար նախկինում փակ են եղել: Եթե դուք,
    օրինակ, հեռարձակեք ձեր Gmail-ի մուտքի արկղի URL-ը, ստացողներից, ովքեր կսեղմեն
    Google Tone-ի ծանուցման վրա, կպահանջվի մուտք գործել իրենց Gmail:
    Այդուհանդերձ, Google Tone-ի հեռարձակումներն իրենց հորինվածքով հրապարակային են, այնպես որ խորհուրդ չի տրվում
    օգտագործել դրանք գաղտնի տեղեկատվություն փոխանակելու համար:</p>
  </div>
</article>
</body></html>