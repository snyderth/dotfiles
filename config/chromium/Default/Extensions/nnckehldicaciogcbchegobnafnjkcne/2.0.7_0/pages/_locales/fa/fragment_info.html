<html dir="rtl"><head></head><body dir="rtl"><article class="expandable">
  <h2>چگونه از Google Tone استفاده کنم؟</h2>
  <p>برای پخش یک نشانی اینترنتی با استفاده از Google Tone:</p>
  <ul>
    <li>به سیستم حساب Google خودتان وارد شوید.</li>
    <li>وقتی در صفحه وبی هستید که می‌خواهید آن را پخش کنید، روی نماد Google Tone در مرورگر 
    Chrome کلیک کنید.</li>
  </ul>

  <h2>چرا Google Tone؟</h2>
  <p>Google Tone به رایانه‌ها کمک می‌کند مثل ما با یکدیگر ارتباط برقرار کنند—از طریق صحبت کردن
  با یکدیگر. این یک افزونه مرورگر است که به Chrome امکان می‌دهد از بلندگوهای
  رایانه شما برای تولید یک علامت صوتی ویژه برای
  میکروفن رایانه‌های دیگر استفاده کند تا به عنوان نشانی اینترنتی شناسایی شود.</p>

  <h2>Google Tone چگونه کار می‌کند؟</h2>
  <p>Google Tone میکروفن رایانه شما را روشن می‌کند (وقتی افزونه روشن است).
  Google Tone به طور موقت نشانی اینترنتی را در سرورهای Google ذخیره
  می‌کند و از بلندگوها و میکروفن رایانه شما برای ارسال آن به رایانه‌های اطراف
  که به اینترنت متصل هستند، استفاده می‌کند. هر رایانه‌ در محدوده گوش‌رس که افزونه Google Tone نیز روی آن نصب و
  روشن باشد، می‌تواند یک اعلان Google Tone دریافت کند. اعلان،
  نشانی اینترنتی را همراه با نام و تصویر نمایه Google شما
  نشان می‌دهد.</p>

  <p>برای دریافت یک نشانی اینترنتی با Google Tone،‏ Chrome باید میکروفن 
  شما را روشن نگه دارد. ممکن است Google Tone در فضاهای شلوغ، از فاصله دور، با اتصال
  اینترنت ضعیف یا در رایانه‌های بدون میکروفن یا با میکروفنی که نمی‌تواند
  صدای پخش شده توسط Google Tone را تشخیص دهد، کار نکند.</p>

  <h2>Google Tone چگونه از اطلاعات من استفاده می‌کند؟</h2>
  <p>Google Tone اطلاعات مصرف ناشناس را مطابق با <a href="https://www.google.com/intl/fa/policies/privacy/‎" target="_blank">خط‌مشی
    رازداری Google</a> جمع‌آوری می‌کند.</p>

  <div id="disable-instructions">
    <h2>چگونه می‌توانم آن را روشن یا خاموش کنم؟</h2>
    <p>برای روشن یا خاموش کردن Google Tone (از جمله میکروفن)، به
    تنظیمات افزونه Chrome بروید.</p>
  </div>

  <div>
    <h2>آیا این روش امن است؟</h2>
    <p>Google Tone فقط نشانی‌های اینترنتی را پخش می‌کند، بنابراین گیرندگان به صورت خودکار
    دسترسی به صفحه‌ای را که در حالت عادی به آن دسترسی ندارند، به دست نمی‌آورند. اگر به عنوان مثال، نشانی اینترنتی صندوق ورودی Gmail خودتان را پخش کنید،
    از گیرندگانی که روی اعلان Google Tone کلیک می‌کنند، خواسته می‌شود
    به سیستم Gmail خودشان وارد شوند.
    با این حال، پخش‌های Google Tone طبق طراحی، عمومی هستند، بنابراین
    بهترین روش آن است که از آنها برای تبادل اطلاعات محرمانه استفاده نکنید.</p>
  </div>
</article>
</body></html>