<html dir="ltr"><head></head><body dir="ltr"><article class="expandable">
  <h2>Πώς μπορώ να χρησιμοποιήσω το Google Tone;</h2>
  <p>Για να μεταδώσετε μια διεύθυνση URL χρησιμοποιώντας το Google Tone:</p>
  <ul>
    <li>Συνδεθείτε στο Λογαριασμό σας Google.</li>
    <li>Κάντε κλικ στο εικονίδιο του Google Tone στο πρόγραμμα περιήγησης του Chrome ενώ βρίσκεστε σε μια
    ιστοσελίδα που θέλετε να μεταδώσετε.</li>
  </ul>

  <h2>Γιατί να χρησιμοποιήσω το Google Tone;</h2>
  <p>Το Google Tone διευκολύνει τους υπολογιστές να επικοινωνούν όπως εμείς: μιλώντας
  μεταξύ τους. Είναι μια επέκταση του προγράμματος περιήγησης Chrome που σας επιτρέπει να χρησιμοποιήσετε τα
  ηχεία του υπολογιστή σας για να παράγετε μια ιδιαίτερη ηχητική υπογραφή την οποία τα μικρόφωνα των άλλων
  υπολογιστών αναγνωρίζουν ως διεύθυνση URL.</p>

  <h2>Πως λειτουργεί το Google Tone;</h2>
  <p>Το Google Tone ενεργοποιεί το μικρόφωνο του υπολογιστή σας (ενώ η επέκταση είναι ενεργοποιημένη).
  Το Google Tone αποθηκεύει προσωρινά μια διεύθυνση URL στους διακομιστές της Google και χρησιμοποιεί τα
  ηχεία και το μικρόφωνο του υπολογιστή σας για να τη στείλει στους κοντινούς υπολογιστές που είναι συνδεδεμένοι
  στο διαδίκτυο. Κάθε υπολογιστής σε απόσταση ακοής στον οποίο είναι εγκατεστημένη και ενεργοποιημένη η επέκταση Google Tone
  επίσης, μπορεί να λάβει μια ειδοποίηση από το Google Tone. Η
  ειδοποίηση θα εμφανίζει τη διεύθυνση URL μαζί με το όνομα και την εικόνα του προφίλ σας
  Google.</p>

  <p>Προκειμένου να λάβει μια διεύθυνση URL με το Google Tone, το Chrome θα πρέπει να διατηρεί ενεργοποιημένο το
  μικρόφωνο σας. Το Google Tone ενδέχεται να μη λειτουργεί σε χώρους με φασαρία, σε μια συγκεκριμένη απόσταση, με κακή
  σύνδεση στο διαδίκτυο ή σε υπολογιστές χωρίς μικρόφωνο ή με ένα
  μικρόφωνο που δεν είναι σε θέση να ανιχνεύει τη μετάδοση ήχου από το Google Tone.</p>

  <h2>Πώς χρησιμοποιεί το Google Tone τα δεδομένα μου;</h2>
  <p>Το Google Tone συλλέγει ανώνυμα δεδομένα χρήσης, σύμφωνα με την <a href="https://www.google.com/intl/en/policies/privacy/" target="_blank">Πολιτική Απορρήτου της Google</a>.</p>

  <div id="disable-instructions">
    <h2>Πώς μπορώ να το ενεργοποιήσω και να το απενεργοποιήσω;</h2>
    <p>Για να ενεργοποιήσετε το Google Tone (συμπεριλαμβανομένου και του μικροφώνου) και να το απενεργοποιήσετε, μεταβείτε στις
    ρυθμίσεις της επέκτασης Chrome</p>
  </div>

  <div>
    <h2>Είναι ασφαλές;</h2>
    <p>Το Google Tone μεταδίδει μόνο διευθύνσεις URL, επομένως οι παραλήπτες δεν αποκτούν αυτόματα
    πρόσβαση σε μια σελίδα στην οποία δεν θα είχαν κανονικά πρόσβαση. Εάν
    για παράδειγμα, μεταδώσετε τη διεύθυνση URL των Εισερχομένων σας από το Gmail, θα ζητηθεί από τους παραλήπτες που κάνουν κλικ
    στην ειδοποίηση του Google Tone να συνδεθούν στο Gmail τους.
    Ωστόσο, οι μεταδόσεις του  Google Tone έχουν σχεδιαστεί έτσι ώστε να είναι δημόσιες, επομένως θα ήταν καλό να μην
    τις χρησιμοποιείτε για την ανταλλαγή εμπιστευτικών πληροφοριών.</p>
  </div>
</article>
</body></html>