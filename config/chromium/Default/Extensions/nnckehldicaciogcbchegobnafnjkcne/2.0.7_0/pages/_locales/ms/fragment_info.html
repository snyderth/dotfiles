<html dir="ltr"><head></head><body dir="ltr"><article class="expandable">
  <h2>Bagaimanakah menggunakan Google Tone?</h2>
  <p>Untuk menyiarkan URL menggunakan Google Tone:</p>
  <ul>
    <li>Log masuk ke akaun Google anda.</li>
    <li>Klik pada ikon Google Tone dalam penyemak imbas Chrome anda semasa berada
    di halaman web yang ingin anda siarkanpage you want to broadcast.</li>
  </ul>

  <h2>Mengapa Google Tone?</h2>
  <p>Google Tone membantu komputer berkomunikasi seperti kita—dengan bercakap
  antara satu sama lain. Google Tone ialah sambungan penyemak imbas yang membolehkan Chrome menggunakan
  pembesar suara komputer anda untuk menghasilkan tandatangan bunyi khas bagi
  mikrofon komputer lain untuk dikenal pasti sebagai URL.</p>

  <h2>Bagaimanakah Google Tone berfungsi?</h2>
  <p>Google Tone menghidupkan mikrofon komputer anda (semasa sambungan hidup).
  Google Tone menyimpan sementara URL pada pelayan Google dan menggunakan
  pembesar suara dan mikrofon komputer anda untuk menghantarnya ke komputer berdekatan
  yang bersambung ke Internet. Mana-mana komputer yang berada dalam jarak pendengaran yang telah
  memasang sambungan dan menghidupkan Google Tone akan menerima pemberitahuan Google Tone. Pemberitahuan tersebut akan memaparkan URL berserta
  nama dan gambar Profil Google anda.</p>

  <p>Untuk menerima URL dengan Google Tone, Chrome perlu membiarkan mikrofon
  anda hidup. Google Tone mungkin tidak dapat berfungsi di tempat yang bising, jarak yang jauh, dengan sambungan
  Internet yang lemah atau pada komputer yang tiada mikrofon atau dengan
  mikrofon yang tidak dapat mengesan bunyi yang disiarkan oleh Google Tone.</p>

  <h2>Bagaimanakah Google Tone menggunakan data saya?</h2>
  <p>Google Tone mengumpulkan data penggunaan tanpa nama mengikut <a href="https://www.google.com/intl/en/policies/privacy/" target="_blank">Dasar
    Privasi Google</a>.</p>

  <div id="disable-instructions">
    <h2>Bagaimanakah hendak menghidupkan dan mematikannya?</h2>
    <p>Untuk menghidupkan dan mematikan Google Tone (termasuk mikrofon), pergi ke
    tetapan sambungan Chrome.</p>
  </div>

  <div>
    <h2>Adakah ini selamat?</h2>
    <p>Google Tone hanya menyiarkan URL, jadi penerima tidak mendapat akses
    secara automatik ke halaman yang biasanya tidak boleh diakses oleh mereka. Sebagai contoh,
    jika anda menyiarkan URL peti masuk Gmail anda, penerima yang mengklik
    pemberitahuan Google Tone itu akan digesa untuk log masuk ke Gmail mereka.
    Walau bagaimanapun, siaran Google Tone adalah terbuka kepada umum, jadi lebih baik anda tidak
    menggunakan siaran itu untuk bertukar-tukar maklumat sulit.</p>
  </div>
</article>
</body></html>