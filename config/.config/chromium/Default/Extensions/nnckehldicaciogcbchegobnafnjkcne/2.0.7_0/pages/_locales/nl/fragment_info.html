<html dir="ltr"><head></head><body dir="ltr"><article class="expandable">
  <h2>Hoe kan ik Google Tone gebruiken?</h2>
  <p>Een URL uitzenden via Google Tone</p>
  <ul>
    <li>Log in op je Google-account.</li>
    <li>Klik op het Google Tone-pictogram in je Chrome-browser terwijl je een webpagina bezoekt die je wilt uitzenden.</li>
  </ul>

  <h2>Waarom Google Tone?</h2>
  <p>Via Google Tone kunnen computers communiceren zoals wij dat doen: door met elkaar te praten. Het is een browserextensie waarmee Chrome de luidsprekers van je computer kan gebruiken om een speciale 'geluidshandtekening' te produceren die andere computers kunnen opvangen via hun microfoon en interpreteren als een URL.</p>

  <h2>Hoe werkt Google Tone?</h2>
  <p>Google Tone schakelt de microfoon van je computer in (terwijl de extensie is ingeschakeld).
  Google Tone slaat een URL tijdelijk op de servers van Google op en gebruikt de luidsprekers en microfoon van je computer om de URL naar computers in de buurt te sturen die verbinding hebben met internet. Elke computer binnen gehoorsafstand waarop de Google Tone-extensie is geïnstalleerd en ingeschakeld, ontvangt een melding van Google Tone. In de melding wordt de URL weergegeven, samen met je naam en afbeelding uit je Google-profiel.</p>

  <p>Chrome moet je microfoon ingeschakeld houden om een URL te kunnen ontvangen via Google Tone. Google Tone werkt mogelijk niet in ruimten met veel achtergrondgeluid, over langere afstanden, bij een slechte verbinding of op computers zonder microfoon of met een microfoon die het geluid van Google Tone niet kan detecteren.</p>

  <h2>Hoe gebruikt Google Tone mijn gegevens?</h2>
  <p>Google Tone verzamelt anonieme gebruiksgegevens in overeenstemming met het <a href="https://www.google.com/intl/nl/policies/privacy/" target="_blank">privacybeleid van Google</a>.</p>

  <div id="disable-instructions">
    <h2>Hoe kan ik de functie in- en uitschakelen?</h2>
    <p>Als je Google Tone (inclusief de microfoon) wilt in- en uitschakelen, ga je naar de instellingen voor Chrome-extensies.</p>
  </div>

  <div>
    <h2>Is dit veilig?</h2>
    <p>Google Tone zendt URL's alleen uit, dus ontvangers krijgen niet automatisch toegang tot een pagina waartoe ze normaal gesproken geen toegang zouden hebben. Als je bijvoorbeeld de URL van je postvak IN van Gmail uitzendt, wordt ontvangers die op de Google Tone-melding klikken, gevraagd in te loggen bij hun Gmail.
    Google Tone-uitzendingen zijn echter van nature openbaar, dus je kunt ze beter niet gebruiken om vertrouwelijke gegevens uit te wisselen.</p>
  </div>
</article>
</body></html>