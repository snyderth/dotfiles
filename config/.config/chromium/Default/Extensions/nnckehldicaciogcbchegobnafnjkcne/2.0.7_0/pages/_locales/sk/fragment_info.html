<html dir="ltr"><head></head><body dir="ltr"><article class="expandable">
  <h2>Ako používať rozšírenie Tón Google?</h2>
  <p>Ak chcete vysielať webovú adresu pomocou rozšírenia Tón Google, postupujte nasledovne:</p>
  <ul>
    <li>Prihláste sa do svojho účtu Google.</li>
    <li>Prejdite v prehliadači Chrome na webovú stránku, ktorú chcete vysielať,
    a kliknite na ikonu Tón Google.</li>
  </ul>

  <h2>Prečo používať práve rozšírenie Tón Google?</h2>
  <p>Tón Google umožňuje počítačom komunikovať podobným spôsobom ako ľudia, teda tak, že sa budú medzi sebou
  dorozumievať. Ide o rozšírenie umožňujúce prehliadaču Chrome vysielať pomocou
  reproduktorov vášho počítača špeciálny zvukový podpis pre
  iné počítače, ktoré ho pomocou mikrofónov identifikujú ako webovú adresu.</p>

  <h2>Ako funguje rozšírenie Tón Google?</h2>
  <p>Rozšírenie Google Tón zapne mikrofón vášho počítača (keď je zapnuté).
  Dočasne uloží webovú adresu na servery spoločnosti Google a pomocou
  reproduktorov a mikrofónu vášho počítača ju odošle do počítačov v okolí,
  ktoré sú pripojené k internetu. Upozornenia rozšírenia Tón Google môžu prijímať všetky počítače
  vo zvukovom dosahu, na ktorých je nainštalované a zapnuté rozšírenie Tón Google. V upozornení sa zobrazí
  daná webová adresa spolu s menom a obrázkom vášho profilu Google.</p>

  <p>Ak chcete prijať webovú adresu pomocou rozšírenia Tón Google, prehliadač Chrome musí udržiavať
  váš mikrofón zapnutý. Tón Google nemusí fungovať v hlučných priestoroch, na príliš veľkú
  vzdialenosť, pri slabom internetovom pripojení a na počítačoch bez mikrofónu alebo s
  mikrofónom, ktorý nedokáže rozpoznať vysielanie zvukového signálu rozšírením Tón Google.</p>

  <h2>Ako rozšírenie Tón Google používa moje údaje?</h2>
  <p>Tón Google zhromažďuje anonymné údaje o používaní v súlade s <a href="https://www.google.com/intl/sk/policies/privacy/" target="_blank">pravidlami
    ochrany osobných údajov spoločnosti Google</a>.</p>

  <div id="disable-instructions">
    <h2>Ako toto rozšírenie zapnem a vypnem?</h2>
    <p>Rozšírenie Tón Google môžete (spolu s mikrofónom) zapnúť alebo vypnúť v
    nastaveniach rozšírení prehliadača Chrome.</p>
  </div>

  <div>
    <h2>Je toto rozšírenie bezpečné?</h2>
    <p>Tón Google vysiela iba webové adresy, takže ich príjemcovia automaticky nezískavajú prístup
    k stránkam, ku ktorým by ho za bežných okolností nemali. Ak vysielate
    webovú adresu svojej doručenej pošty v Gmaile, príjemcom sa po kliknutí na príslušné
    upozornenie z rozšírenia Tón Google zobrazí výzva, aby sa prihlásili do svojho Gmailu.
    Informácie vysielané rozšírením Tón Google sú však zámerne verejné, takže vám neodporúčame
    vymieňať si pomocou tohto rozšírenia dôverné informácie.</p>
  </div>
</article>
</body></html>