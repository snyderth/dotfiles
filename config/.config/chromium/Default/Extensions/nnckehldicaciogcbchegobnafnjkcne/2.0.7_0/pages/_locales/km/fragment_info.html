<html dir="ltr"><head></head><body dir="ltr"><article class="expandable">
  <h2>តើខ្ញុំអាចប្រើ Google Tone ដោយរបៀបណា?</h2>
  <p>ដើម្បីផ្សាយ URL ដោយប្រើ Google Tone៖</p>
  <ul>
    <li>ចូលទៅក្នុងគណនី Google របស់អ្នក។</li>
    <li>ចុចនៅលើរូបតំណាង Google Tone នៅក្នុងកម្មវិធីរុករក Chrome របស់អ្នកខណៈពេលដែលអ្នកនៅលើ
    គេហទំព័រដែលអ្នកចង់ផ្សាយ។</li>
  </ul>

  <h2>ហេតុអ្វីត្រូវប្រើ Google Tone?</h2>
  <p>Google Tone ជួយឲ្យកុំព្យូទ័ររបស់អ្នកធ្វើការទាក់ទងដូចមនុស្សធម្មតាដែរ ដោយការនិយាយ
  រកគ្នាទៅវិញទៅមក។ វាជាកម្មវិធីបន្ថែមនៃកម្មវិធីរុករកដែលអនុញ្ញាតឲ្យ Chrome ប្រើ
  ឧបករណ៍បំពងសម្លេងរបស់កុំព្យូទ័ររបស់អ្នកដើម្បីបង្កើតសញ្ញាសម្លេងពិសេសដើម្បីឲ្យ
  មីក្រូហ្វូនរបស់កុំព្យូទ័រផ្សេងទៀតកំណត់វាថាជា URL។</p>

  <h2>តើ Google Tone ដំណើរការបានដោយរបៀបណា?</h2>
  <p>Google Tone បើកមីក្រូហ្វូនរបស់កុំព្យូទ័ររបស់អ្នក (ខណៈពេលដែលកម្មវិធីបន្ថែមនេះបើក)។
  Google Tone ផ្ទុក URL ជាបណ្តោះអាសន្ននៅលើម៉ាស៊ីនមេរបស់ Google ហើយប្រើ
  ឧបករណ៍បំពងសម្លេង និងមីក្រូហ្វូនរបស់កុំព្យូទ័ររបស់អ្នកដើម្បីផ្ញើវាទៅកុំព្យូទ័រនៅក្បែរដែលភ្ជាប់
  អ៊ីនធឺណិត។ កុំព្យូទ័រណាមួយស្ថិតក្នុងរយៈចម្ងាយអាចទទួលសម្លេងបាន ហើយបានដំឡើងកម្មវិធីបន្ថែម Google Tone
  និងបានបើកវាផងដែរនោះ អាចទទួលការជូនដំណឹងអំពី Google Tone។ ការជូនដំណឹងនេះនឹងបង្ហាញ URL ព្រមជាមួយនឹងឈ្មោះប្រវត្តិរូប និង
  រូបភាព Google របស់អ្នក។</p>

  <p>ដើម្បីទទួលបាន URL ដែលមាន Google Tone Chrome ត្រូវកំណត់ឲ្យមីក្រូហ្វូនបើក។ 
Google Tone អាចនឹងមិនដំណើរការនៅមជ្ឈដ្ឋានដែលមានសម្លេងលឺខ្លាំង ចម្ងាយឆ្ងាយ
  ការតភ្ជាប់អ៊ីនធឺណិតខ្សោយ នៅលើកុំព្យូទ័រដែលគ្មានមីក្រូហ្វូន ឬ
  មីក្រូហ្វូនដែលមិនមានលទ្ធភាពចាប់យកសម្លេងផ្សាយរបស់ Google Tone នោះបាន។</p>

  <h2>តើ Google Tone ប្រើទិន្នន័យរបស់ខ្ញុំដោយរបៀបណា?</h2>
  <p>Google Tone ប្រមូលទិន្នន័យប្រើប្រាស់អនាមិកដោយអនុលោមតាម<a href="https://www.google.com/intl/en/policies/privacy/" target="_blank">គោលការណ៍ភាពឯកជន
    របស់ Google</a>។</p>

  <div id="disable-instructions">
    <h2>តើខ្ញុំអាចបើក និងបិទវាដោយរបៀបណា?</h2>
    <p>ដើម្បីបើក និងបិទ Google Tone (រួមបញ្ចូលទាំងមីក្រូហ្វូន) សូមចូលទៅកាន់
    ការកំណត់កម្មវិធីបន្ថែម Chrome។</p>
  </div>

  <div>
    <h2>តើវាមានសុវត្ថិភាពឬទេ?</h2>
    <p>Google Tone ផ្សាយចេញតែ URLs ប៉ុណ្ណោះ ដូច្នេះអ្នកទទួលមិនអាចទទួលបានការចូលប្រើដោយស្វ័យប្រវត្តិ
    ទៅកាន់ទំព័រដែលពួកគេជាធម្មតាមិនមានការចូលប្រើនោះទេ។ ប្រសិនបើអ្នក
    ផ្សាយ URL នៃប្រអប់ទទួល Gmail របស់អ្នក ឧទាហរណ៍ អ្នកទទួលដែលចុចលើ
    ការជូនដំណឹងអំពី Google Tone នឹងត្រូវបានជម្រុញឲ្យចូល Gmail របស់ពួកគេ។
    ទោះជាយ៉ាងណាក្តី ការផ្សាយរបស់ Google Tone ត្រូវបានរចនាឡើងជាលក្ខណៈសាធារណៈ ដូច្នេះប្រការដែលល្អបំផុតគឺកុំ
    ប្រើវាដើម្បីផ្លាស់ប្តូរព័ត៌មានសម្ងាត់អោយសោះ។</p>
  </div>
</article>
</body></html>