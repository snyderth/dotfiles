<html dir="ltr"><head></head><body dir="ltr"><article class="expandable">
  <h2>Como podo utilizar Google Tone?</h2>
  <p>Para transmitir un URL con Google Tone:</p>
  <ul>
    <li>Inicia sesión na túa conta de Google.</li>
    <li>Fai clic na icona de Google Tone no teu navegador Chrome cando esteas nunha
    páxina web que queiras transmitir.</li>
  </ul>

  <h2>Por que utilizar Google Tone?</h2>
  <p>Con Google Tone, os ordenadores poden comunicarse como facemos nós: falando un co outro. É unha extensión do navegador que permite que Chrome utilice os
  altofalantes do ordenador para producir unha sinatura de son especial para que os micrófonos
  doutros ordenadores a identifiquen como un URL.</p>

  <h2>Como funciona Google Tone?</h2>
  <p>Google Tone activa o micrófono do teu ordenador (mentres a extensión está activada).
  Google Tone almacena temporalmente un URL nos servidores de Google e usa
  os altofalantes e o micrófono do teu ordenador para envialo a ordenadores próximos que estean conectados
  a Internet. Calquera ordenador situado a unha distancia perceptible que tamén teña instalada e activada a extensión de Google Tone,
  recibirá unha notificación de Google Tone. A
  notificación mostrará o URL xunto co teu nome e
  foto de perfil de Google.</p>

  <p>Para recibir un URL con Google Tone, Chrome ten que manter o teu micrófono
  activado. É posible que Google Tone non funcione en espazos ruidosos, a distancia, cunha
  conexión a Internet de baixa calidade, en ordenadores que non teñan micrófono ou cun
  incapaz de detectar a transmisión de son de Google Tone.</p>

  <h2>Como utiliza os meus datos Google Tone?</h2>
  <p>Google Tone recompila datos de uso anónimos de acordo coa <a href="https://www.google.com/intl/gl/policies/privacy/" target="_blank">Política de
      privacidade de Google</a>.</p>

  <div id="disable-instructions">
    <h2>Como podo activalo e desactivalo?</h2>
    <p>Para activar ou desactivar Google Tone (incluído o micrófono), accede á
    configuración da extensión de Chrome.</p>
  </div>

  <div>
    <h2>É seguro?</h2>
    <p>Google Tone só permite compartir URL, polo que os destinatarios non obteñen acceso de forma automática
    ás páxinas ás que non poderían acceder en condicións normais. Por exemplo,
    se transmites o URL da túa caixa de entrada de Gmail, pediráselles que inicien sesión na súa conta de Gmail aos destinatarios
    que fagan clic na notificación de Google Tone.
    Con todo, o que se transmite a través de Google Tone é público sempre, polo que é preferible
    non usalo para intercambiar información confidencial.</p>
  </div>
</article>
</body></html>