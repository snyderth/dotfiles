<html dir="ltr"><head></head><body dir="ltr"><article class="expandable">
  <h2>Kā izmantot paplašinājumu Google skaņvirzis?</h2>
  <p>Lai pārraidītu vietrādi URL, izmantojot paplašinājumu Google skaņvirzis, veiciet tālāk norādītās darbības.</p>
  <ul>
    <li>Piesakieties savā Google kontā.</li>
    <li>Esot atvērtai tīmekļa lapai, kuru vēlaties pārraidīt, pārlūkā Chrome
    noklikšķiniet uz Google skaņvirža ikonas.</li>
  </ul>

  <h2>Kāpēc izmantot paplašinājumu Google skaņvirzis?</h2>
  <p>Izmantojot paplašinājumu Google skaņvirzis, datori var sazināties tāpat kā mēs — runājot cits ar citu. Tas ir Chrome paplašinājums, ar kura palīdzību pārlūkā tiek izmantoti datora skaļruņi, lai radītu īpašu skaņas parakstu, ko citu datoru mikrofoni var identificēt kā vietrādi URL.</p>

  <h2>Kā darbojas paplašinājums Google skaņvirzis?</h2>
  <p>Google skaņvirzis ieslēdz jūsu datora mikrofonu (kamēr paplašinājums ir ieslēgts).
  Izmantojot paplašinājumu Google skaņvirzis, Google serveros tiek īslaicīgi uzglabāts vietrādis URL, kas ar datora skaļruņu un mikrofona palīdzību tiek nosūtīts uz tuvumā esošiem datoriem, kuros ir izveidots savienojums ar internetu. Jebkurā datorā, kurš atrodas dzirdamības attālumā un kurā ir instalēts un ieslēgts paplašinājums Google skaņvirzis, tiks saņemts paziņojums paplašinājumā Google skaņvirzis. Paziņojumā tiks rādīts vietrādis URL kopā ar jūsu Google profila vārdu un attēlu.</p>

  <p>Lai saņemtu paplašinājuma Google skaņvirzis vietrādi URL, pārlūkā Chrome ir nepieciešams ieslēgts mikrofons. Google skaņvirzis, iespējams, nedarbosies telpās ar skaļiem trokšņiem, no attāluma, ar vāju interneta savienojuma signālu, datoros bez mikrofona vai ar mikrofonu, kurš nespēj uztvert skaņas pārraides signālus no paplašinājuma Google skaņvirzis.</p>

  <h2>Kā paplašinājumā Google skaņvirzis tiek izmantoti mani dati?</h2>
  <p>Paplašinājumā Google skaņvirzis tiek apkopoti anonīmi lietojuma dati saskaņā ar <a href="https://www.google.com/intl/lv/policies/privacy/" target="_blank">Google konfidencialitātes politiku</a>.</p>

  <div id="disable-instructions">
    <h2>Kā to var ieslēgt un izslēgt?</h2>
    <p>Lai ieslēgtu un izslēgtu paplašinājumu Google skaņvirzis (tostarp mikrofonu), pārejiet uz Chrome paplašinājumu iestatījumiem.</p>
  </div>

  <div>
    <h2>Vai tas ir droši?</h2>
    <p>Paplašinājumā Google skaņvirzis tiek pārraidīti tikai vietrāži URL, tādējādi saņēmēji nevarēs automātiski piekļūt lapai, kurai viņiem parasti nav piekļuves. Piemēram, ja pārraidīsiet savas Gmail iesūtnes URL, saņēmējiem, kuri noklikšķinās uz paziņojuma paplašinājumā Google skaņvirzis, tiks prasīts pieteikties Gmail kontā.
    Tomēr paplašinājumā Google skaņvirzis signāli ir publiski uztverami, tāpēc ir ļoti ieteicams neizmantot šo paplašinājumu konfidenciālas informācijas sūtīšanai.</p>
  </div>
</article>
</body></html>