<html dir="ltr"><head></head><body dir="ltr"><article class="expandable">
  <h2>Hvernig nota ég Google Tone?</h2>
  <p>Vefslóð útvarpað með Google Tone:</p>
  <ul>
    <li>Skráðu þig inn á Google reikninginn þinn.</li>
    <li>Smelltu á tákn Google Tone í Chrome vafranum þegar vefsíðan
    sem þú vilt útvarpa er opin.</li>
  </ul>

  <h2>Hvers vegna Google Tone?</h2>
  <p>Google Tone gerir tölvum kleift að eiga í samskiptum á sama hátt og við
  gerum – með því að tala saman. Þetta er vafraviðbót sem gerir Chrome
  kleift að nota hátalara tölvunnar til að gefa frá sér sérstakt hljóðmerki
  sem hljóðnemar annarra tölva geta túlkað sem vefslóð.</p>

  <h2>Hvernig virkar Google Tone?</h2>
  <p>Google Tone kveikir á hljóðnema tölvunnar (á meðan kveikt er á viðbótinni).
  Google Tone vistar vefslóð tímabundið á þjónum Google og notar
  hátalara og hljóðnema tölvunnar til að senda hana til nálægra tölva
  sem tengdar eru internetinu. Allar nálægar tölvur sem einnig eru með
  Google Tone viðbótina uppsetta og virka fá tilkynningu frá Google
  Tone. Tilkynningin sýnir slóðina ásamt nafni og mynd Google prófílsins
  þíns.</p>

  <p>Til að fá geta móttekið vefslóð með Google Tone þarf Chrome að hafa kveikt
  á hljóðnemanum. Ekki er víst að Google Tone virki í hávaðasömu umhverfi, í mikilli
  fjarlægð, þegar tenging við internetið er léleg eða í tölvum án hljóðnema
  eða með hljóðnema sem ekki getur greint hljóð sem Google Tone útvarpar.</p>

  <h2>Hvernig notar Google Tone gögnin mín?</h2>
  <p>Google Tone safnar nafnlausum gögnum um notkun í samræmi við
    <a href="https://www.google.com/intl/is/policies/privacy/" target="_blank">persónuverndarstefnu Google</a>.</p>

  <div id="disable-instructions">
    <h2>Hvernig kveiki ég og slekk á þessu?</h2>
    <p>Til að kveikja og slökkva á Google Tone (þar á meðal hljóðnemanum) skaltu
    fara í stillingar Chrome viðbóta.</p>
  </div>

  <div>
    <h2>Er þetta öruggt?</h2>
    <p>Google Tone sendir aðeins út vefslóðir og því fá viðtakendur ekki sjálfkrafa
    aðgang að vefsíðu sem þeir hafa alla jafna ekki aðgang að. Ef þú
    til dæmis sendir vefslóðina á Gmail pósthólfið þitt þurfa viðtakendur sem smella á
    Google Tone tilkynninguna að skrá sig inn á Gmail.
    Aftur á móti eru útsendingar frá Google Tone opnar öllum og því er ráðlegt að nota þær ekki til
    að skiptast á trúnaðarupplýsingum.</p>
  </div>
</article>
</body></html>