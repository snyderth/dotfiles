<html dir="ltr"><head></head><body dir="ltr"><article class="expandable">
  <h2>Как да използвам Google Tone?</h2>
  <p>За да излъчите URL адрес посредством Google Tone:</p>
  <ul>
    <li>Влезте в профила си в Google.</li>
    <li>Кликнете върху иконата на Google Tone в браузъра Chrome, докато сте на
уеб страница, която искате да излъчите.</li>
  </ul>

  <h2>Защо Google Tone?</h2>
  <p>Google Tone помага на компютрите да комуникират помежду си така, както го правим ние – чрез говор. Това е разширение за браузърa Chrome, което му дава възможност да използва високоговорителите на компютъра ви, за да произвежда специален звуков подпис, който другите компютри да идентифицират като URL адрес посредством микрофоните си.</p>

  <h2>Как работи Google Tone?</h2>
  <p>Google Tone включва микрофона на компютъра ви (докато разширението работи).
  Google Tone временно съхранява URL адрес в сървърите ни и посредством високоговорителите и микрофона на компютъра ви го изпраща до разположени наблизо компютри, които са свързани с интернет. Всеки компютър достатъчно близо да улови звука, на който
разширението също е инсталирано и включено, може да получи известие
от Google Tone. То ще съдържа URL адреса заедно с името и снимката на потребителския ви профил в Google.</p>

  <p>За да получите URL адрес чрез Google Tone, Chrome трябва да поддържа микрофона ви включен. Възможно е разширението да не работи на шумни места, при големи разстояния, при лоша връзка с интернет или на компютри без микрофон или с такъв, който не може да открива излъчвания от Google Tone звук.</p>

  <h2>Как Google Tone използва данните ми?</h2>
  <p>Google Tone събира анонимни данни за употребата в съответствие с <a href="https://www.google.com/intl/bg/policies/privacy/" target="_blank">Декларацията ни за поверителност</a>.</p>

  <div id="disable-instructions">
    <h2>Как се включва и изключва разширението?</h2>
    <p>За да включите или изключите Google Tone (включително микрофона), отворете настройките за разширенията в Chrome.</p>
  </div>

  <div>
    <h2>Безопасно ли е?</h2>
    <p>Google Tone излъчва само URL адреси, така че получателите не придобиват автоматично достъп до страници, които обикновено са недостъпни за тях. Ако например изпратите URL адреса на входящата си поща в Gmail, получателите, които кликнат върху известието от Google Tone, ще бъдат подканени да влязат в профила си в Gmail.
    Разширението обаче е разработено така, че излъчваните от него данни са обществено достъпни, поради което е най-добре да не го използвате за обмен на поверителна информация.</p>
  </div>
</article>
</body></html>