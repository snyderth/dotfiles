<html dir="ltr"><head></head><body dir="ltr"><article class="expandable">
  <h2>Hur använder jag Google Tone?</h2>
  <p>Så här sänder du en webbadress via Google Tone:</p>
  <ul>
    <li>Logga in på Google-kontot.</li>
    <li>Klicka på ikonen för Google Tone i webbläsaren Chrome medan du
    besöker en webbsida du vill sända.</li>
  </ul>

  <h2>Varför Google Tone?</h2>
  <p>Med Google Tone kan datorer kommunicera med varandra på samma sätt som vi gör – 
  genom att prata med varandra. Det är ett webbläsartillägg som kan användas i Chrome så att
  högtalarna på datorn kan producera en särskild ljudsignatur som kan
  identifieras som en webbadress av andra datorers mikrofoner.</p>

  <h2>Hur fungerar Google Tone?</h2>
  <p>Google Tone aktiverar mikrofonen på datorn (när tillägget är aktiverat).
  Google Tone lagrar tillfälligt en webbadress på Googles servrar och
  använder datorns högtalare och mikrofon för att skicka adressen till datorer
  i närheten som är anslutna till internet. Alla datorer inom hörhåll som också har
  tillägget Google Tone installerat och aktiverat kan få en avisering från
  Google Tone. Ditt profilnamn och din profilbild på Google visas
  tillsammans med webbadressen i aviseringen.</p>

  <p>Om du ska kunna ta emot en webbadress via Google Tone måste mikrofonen hållas påslagen
  av Chrome. Det kan hända att Google Tone inte fungerar i bullriga miljöer,
  på större avstånd, med dålig internetanslutning, på datorer som saknar mikrofon
  eller på datorer med en mikrofon som inte kan upptäcka ljudet som sänds av Google Tone.</p>

  <h2>Hur använder Google Tone mina uppgifter?</h2>
  <p>Google Tone samlar in anonyma användaruppgifter i enlighet med <a href="https://www.google.com/intl/sv/policies/privacy/" target="_blank">Googles
    sekretesspolicy</a>.</p>

  <div id="disable-instructions">
    <h2>Hur aktiverar och inaktiverar jag Google Tone?</h2>
    <p>Om du vill aktivera eller inaktivera Google Tone (inklusive mikrofonen)
    öppnar du inställningarna för Chrome-tillägg.</p>
  </div>

  <div>
    <h2>Är det säkert?</h2>
    <p>Google Tone skickar enbart webbadresser, så mottagarna får inte automatiskt
    åtkomst till en sida som de i vanliga fall inte har åtkomst till. Om du
    till exempel sänder webbadressen till din inkorg i Gmail ombes
    mottagarna som klickar på aviseringen från Google Tone att logga in på sitt Gmail-konto.
    Tänk dock på att sändningar via Google Tone är
    offentliga, så det är bäst att inte sända konfidentiella uppgifter.</p>
  </div>
</article>
</body></html>