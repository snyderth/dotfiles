<html dir="ltr"><head></head><body dir="ltr"><article class="expandable">
  <h2>Hogyan használjam a Google Tone bővítményt?</h2>
  <p>A Google Tone segítségével a következőképpen sugározhat egy URL-t:</p>
  <ul>
    <li>Jelentkezzen be Google-fiókjába.</li>
    <li>Miután a Chrome böngészőben megnyitotta a sugározni kívánt weboldalt,
    kattintson a Google Tone ikonra.</li>
  </ul>

  <h2>Miért érdemes a Google Tone bővítményt használni?</h2>
  <p>A Google Tone segíti a számítógépek emberi jellegű kommunikációját – vagyis azt, hogy szóljanak egymáshoz. A Tone egy olyan böngészőbővítmény, amely lehetővé teszi, hogy a Chrome a
  számítógép hangszóróit egy speciális „hangaláírás” létrehozására használja,
  amelyet a többi számítógép a maga saját mikrofonján keresztül URL-ként
  értelmezhet.</p>

  <h2>Hogyan működik a Google Tone?</h2>
  <p>A Google Tone bekapcsolja számítógépe mikrofonját (amikor a bővítmény be van kapcsolva).
  A Google Tone az adott URL-t ideiglenesen a Google szerverein tárolja, majd az
  Ön számítógépének hangszóróin és mikrofonján keresztül elküldi a közelben lévő
  és internetkapcsolattal rendelkező számítógépeknek. A hallótávolságon belül lévő összes számítógép, amelyre szintén
  telepítve van a Google Tone bővítmény (és amelyen a bővítmény be is van
  kapcsolva), megkapja a Google
 Tone értesítését. Az értesítésben az Ön Google-profilján szereplő névvel
  és fényképpel együtt jelenik meg az URL.</p>

  <p>Ahhoz, hogy a Google Tone bővítménnyel fogadhasson URL-eket, a Chrome-nak 
  bekapcsolva kell tartania a mikrofont. A Google Tone nem működik zajos helyen, nagyobb távolságból,
  nem megfelelő internetkapcsolat mellett, mikrofon nélküli, illetve olyan mikrofonnal
  rendelkező számítógépen, amely nem alkalmas a Google Tone által sugárzott hang 
  észlelésére.</p>

  <h2>Hogyan használja fel a Google Tone az adataimat?</h2>
  <p>A Google Tone a névtelen felhasználói adatok gyűjtését a <a href="https://www.google.com/intl/hu/policies/privacy/" target="_blank">Google
    adatvédelmi irányelveinek</a> megfelelően végzi.</p>

  <div id="disable-instructions">
    <h2>Hogyan kapcsolhatom be és ki a funkciót?</h2>
    <p>A Google Tone (és a mikrofon) be- és kikapcsolásához
    lépjen a Chrome bővítménybeállításokat megjelenítő felületére.</p>
  </div>

  <div>
    <h2>Biztonságos a szolgáltatás?</h2>
    <p>A Google Tone csak URL-eket küld, így az üzenet fogadói nem fognak 
  automatikusan hozzáférni olyan oldalakhoz, amelyekhez különben nem lenne 
  hozzáférésük. Ha például
  a saját Gmail-fiókja beérkezett üzeneteinek URL-jét küldi el, akkor azokat, akik 
  rákattintottak a Google Tone-értesítésre, a saját fiókjukba történő bejelentkezésre 
  kéri fel a rendszer.
    A Google Tone üzenetei azonban – jellegükből adódóan – nyilvánosak, ezért nem 
  ajánlatos bizalmas információkat közölni velük.</p>
  </div>
</article>
</body></html>