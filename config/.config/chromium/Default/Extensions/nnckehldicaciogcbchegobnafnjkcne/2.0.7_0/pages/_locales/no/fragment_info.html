<html dir="ltr"><head></head><body dir="ltr"><article class="expandable">
  <h2>Hvordan bruker jeg Google Tone?</h2>
  <p>Slik sender du en nettadresse med Google Tone:</p>
  <ul>
    <li>Logg på Google-kontoen din.</li>
    <li>Klikk på Google Tone-ikonet i Chrome-nettleseren mens du er på en
    nettside du vil sende.</li>
  </ul>

  <h2>Hvorfor Google Tone?</h2>
  <p>Google Tone gjør det mulig for datamaskiner å kommunisere som oss – ved å snakke sammen. Det er en nettleserutvidelse som gjør at Chrome kan bruke høyttalerne på datamaskinen til å generere en spesiell lydsignatur som mikrofonene på andre datamaskiner kan identifisere som en nettadresse.</p>

  <h2>Hvordan fungerer Google Tone?</h2>
  <p>Google Tone slår på mikrofonen til datamaskinen (mens utvidelsen er på).
  Google Tone lagrer en nettadresse midlertidig på Googles tjenere og bruker høyttalerne og mikrofonen på datamaskinen til å sende den til datamaskiner i nærheten som er koblet til Internett. Alle datamaskiner innenfor hørevidde som også har Google Tone-utvidelsen installert og slått på, kan motta Google Tone-varsler. Varselet viser nettadressen sammen med navnet og bildet fra Google-profilen din.</p>

  <p>Mikrofonen må være slått på for at Chrome skal kunne motta Google Tone-nettadresser. Google Tone fungerer kanskje ikke i områder med mye støy, over lange avstander, med dårlig Internett-tilkobling, på datamaskiner uten mikrofon eller med en mikrofon som ikke er i stand til å registrere lyd som sendes av Google Tone.</p>

  <h2>Hvordan bruker Google Tone dataene mine?</h2>
  <p>Google Tone innhenter anonyme bruksdata i samsvar med <a href="https://www.google.com/intl/no/policies/privacy/" target="_blank">Googles personvernregler</a>.</p>

  <div id="disable-instructions">
    <h2>Hvordan slår jeg den på og av?</h2>
    <p>Du slår Google Tone (inkludert mikrofonen) på og av ved å gå til innstillingene for Chrome-utvidelser.</p>
  </div>

  <div>
    <h2>Er det sikkert?</h2>
    <p>Google Tone sender bare nettadresser, så mottakerne får ikke automatisk tilgang til noen sider de ikke vanligvis ville hatt tilgang til. Hvis du
    for eksempel sender nettadressen til Gmail-innboksen din, blir mottakerne som 
    klikker på Google Tone-varselet, bedt om å logge på Gmail-kontoen sin.
    Google Tone-sendinger er imidlertid lagd for å være offentlige, så det er best å ikke
    bruke dem til å utveksle konfidensiell informasjon.</p>
  </div>
</article>
</body></html>