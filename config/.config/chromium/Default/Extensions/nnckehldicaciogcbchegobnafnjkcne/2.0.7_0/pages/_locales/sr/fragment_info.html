<html dir="ltr"><head></head><body dir="ltr"><article class="expandable">
  <h2>Како да користим Google тон?</h2>
  <p>Да бисте емитовали URL помоћу Google тона:</p>
  <ul>
    <li>Пријавите се на Google налог.</li>
    <li>Кликните на икону Google тона у Chrome прегледачу док се налазите
    на веб-страници коју желите да емитујете.</li>
  </ul>

  <h2>Зашто Google тон?</h2>
  <p>Google тон помаже рачунарима да комуницирају слично као људи – међусобним разговором. То је додатак за прегледач који омогућава Chrome-у да користи
  звучнике рачунара да би произвео посебан звучни потпис који микрофони
  других рачунара идентификују као URL.</p>

  <h2>Како Google тон функционише?</h2>
  <p>Google тон укључује микрофон рачунара (када је додатак укључен).
  Google тон привремено складишти URL на Google-овим серверима и користи
  звучнике и микрофон рачунара да би га слао рачунарима у близини
  који су повезани на интернет. Сваки рачунар у домету чујности на којем је инсталиран и укључен додатак Google тон
  може да прими обавештење Google тона. У обавештењу ће се приказати URL, као и
  име и слика вашег Google профила.</p>

  <p>Да би примио URL помоћу Google тона, Chrome-у је потребно да микрофон буде укључен. Google тон можда неће функционисати на бучним местима, на великој раздаљини,
  када је интернет веза лоша или на рачунарима без микрофона или
  са микрофоном који не може да региструје звук који емитује Google тон.</p>

  <h2>Како Google тон користи моје податке?</h2>
  <p>Google тон прикупља анонимне податке о коришћењу у складу са <a href="https://www.google.com/intl/sr/policies/privacy/" target="_blank">Google-овом
    политиком приватности</a>.</p>

  <div id="disable-instructions">
    <h2>Како се укључује или искључује?</h2>
    <p>Да бисте укључили или искључили Google тон (и микрофон), идите у
    подешавања додатака за Chrome.</p>
  </div>

  <div>
    <h2>Да ли је ово безбедно?</h2>
    <p>Google тон само емитује URL-ове, па примаоци не добијају аутоматски
    приступ страници којој не би и иначе имали приступ. На пример, ако
    емитујете URL пријемног сандучета за Gmail, од прималаца који кликну на
    обавештење Google тона биће затражено да се пријаве на Gmail.
    Међутим, емитовања Google тона су јавна, па је најбоље да их не
    користите за размену поверљивих информација.</p>
  </div>
</article>
</body></html>