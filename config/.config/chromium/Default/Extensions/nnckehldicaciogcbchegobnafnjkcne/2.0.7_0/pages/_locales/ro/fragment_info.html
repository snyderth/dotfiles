<html dir="ltr"><head></head><body dir="ltr"><article class="expandable">
  <h2>Cum folosesc Google Tone?</h2>
  <p>Pentru a transmite o adresă URL folosind Google Tone:</p>
  <ul>
    <li>conectează-te la Contul Google;</li>
    <li>dă clic pe pictograma Google Tone din Chrome având deschisă
    o pagină web pe care vrei să o transmiți.</li>
  </ul>

  <h2>De ce Google Tone?</h2>
  <p>Google Tone ajută computerele să comunice așa cum facem noi, vorbind
  între ele. Este o extensie de browser cu ajutorul căreia Chrome poate să folosească
  difuzoarele computerului pentru a produce o anumită semnătură audio pe care
  microfoanele altor computere o identifică drept adresă URL.</p>

  <h2>Cum funcționează Google Tone?</h2>
  <p>Google Tone activează microfonul computerului (când extensia este activată).
  Google Tone stochează temporar o adresă URL pe serverele Google și folosește
  difuzoarele și microfonul computerului pentru a o trimite computerelor conectate
  la internet din apropiere. Orice computer aflat în raza auditivă care are extensia Google Tone
  instalată și activată va primi o notificare Google Tone. Notificarea
  va afișa adresa URL alături de numele și fotografia ta din
  profilul Google.</p>

  <p>Pentru a primi o adresă URL prin Google Tone, Chrome trebuie să mențină
  microfonul computerului activat. Este posibil ca Google Tone să nu funcționeze în spații zgomotoase, la distanță,
  când conexiunea la internet este slabă sau pe computere fără microfon ori al
  căror microfon nu poate să detecteze sunetul transmis de Google Tone.</p>

  <h2>Cum folosește Google Tone datele mele?</h2>
  <p>Google Tone culege date anonime despre utilizare, conform <a href="https://www.google.com/intl/ro/policies/privacy/" target="_blank">Politicii de
    confidențialitate Google</a>.</p>

  <div id="disable-instructions">
    <h2>Cum o activez și o dezactivez?</h2>
    <p>Pentru a activa și a dezactiva extensia Google Tone (inclusiv microfonul), accesează setările
    extensiei Chrome.</p>
  </div>

  <div>
    <h2>Transmiterea este securizată?</h2>
    <p>Google Tone transmite numai adrese URL, prin urmare, destinatarii nu obțin
    automat acces la o pagină la care în mod obișnuit nu ar avea acces. Dacă, de ex.,
    transmiți adresa URL a secțiunii Mesaje primite din Gmail, destinatarii care
    dau clic pe notificarea Google Tone vor trebui să se conecteze la contul lor Gmail.
    Totuși, transmisiunile Google Tone sunt menite să fie publice și de aceea
    este de preferat să nu le folosești pentru a trimite informații confidențiale.</p>
  </div>
</article>
</body></html>