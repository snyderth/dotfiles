<html dir="rtl"><head></head><body dir="rtl"><article class="expandable">
  <h2>כיצד משתמשים ב-Google Tone?</h2>
  <p>לשידור כתובת אתר באמצעות Google Tone:</p>
  <ul>
    <li>היכנסו לחשבון Google.</li>
    <li>לחצו על הסמל של Google Tone בדפדפן Chrome
    בדף האינטרנט שברצונכם לשדר.</li>
  </ul>

  <h2>מה אפשר לעשות עם Google Tone?</h2>
  <p>Google Tone מסייע למחשבים לתקשר כמונו - לדבר זה עם זה. זהו תוסף דפדפן המאפשר ל-Chrome להשתמש ברמקולים של המחשב כדי להפיק חתימת קול מיוחדת שמיקרופונים במחשבים אחרים יזהו ככתובת אתר.</p>

  <h2>כיצד פועל Google Tone?</h2>
  <p>Google Tone מפעיל את המיקרופון של המחשב (כשהתוסף פועל).
  Google Tone מאחסן כתובת אתר באופן זמני בשרתים של Google, ומשתמש ברמקולים ובמיקרופון של המחשב כדי לשלוח אותה למחשבים בקרבת מקום, המחוברים לאינטרנט. כל מחשב בטווח קליטה שבו מותקן ומופעל התוסף של Google Tone יכול לקלוט הודעה של Google Tone. ההודעה תציג את כתובת האתר עם השם והתמונה של פרופיל Google שלכם.</p>

  <p>כדי לקבל כתובת אתר בעזרת Google Tone,‏ Chrome צריך למנוע את כיבוי המיקרופון. ייתכן ש-Google Tone לא יפעל במקומות רועשים, כשהמרחק גדול מדי, כשחיבור האינטרנט חלש, במחשבים ללא מיקרופון או במחשבים עם מיקרופון שלא יכול לזהות שידור קול של Google Tone.</p>

  <h2>כיצד Google Tone משתמש בנתונים?</h2>
  <p>Google Tone אוסף נתוני שימוש אנונימיים בהתאם ל<a href="http://www.google.com/intl/iw/policies/privacy/" target="_blank">מדיניות הפרטיות של Google</a>.</p>

  <div id="disable-instructions">
    <h2>כיצד ניתן להפעיל ולכבות את התוסף?</h2>
    <p>כדי להפעיל או לכבות את Google Tone (כולל המיקרופון), עברו אל ההגדרות של תוסף Chrome.</p>
  </div>

  <div>
    <h2>האם השימוש בטוח?</h2>
    <p>Google Tone משדר רק כתובות אתרים, כך שהנמענים אינם מקבלים גישה אוטומטית לדף שבאופן רגיל הם לא היו מקבלים גישה אליו. לדוגמה, אם תשדרו את כתובת האתר של תיבת הדואר הנכנס שלכם ב-Gmail, נמענים שילחצו על ההודעה של Google Tone יתבקשו להתחבר לחשבון Gmail שלהם.
    עם זאת, השידורים של Google Tone הם ציבוריים, ולכן מומלץ שלא להשתמש בהם כדי להעביר מידע סודי.</p>
  </div>
</article>
</body></html>