<html dir="ltr"><head></head><body dir="ltr"><article class="expandable">
  <h2>Com s'utilitza Google tone?</h2>
  <p>Si voleu emetre un URL mitjançant Google Tone:</p>
  <ul>
    <li>Inicieu la sessió al vostre compte de Google.</li>
    <li>Feu clic a la icona de Google Tone del navegador Chrome des de la pàgina web que vulgueu emetre.</li>
  </ul>

  <h2>Per a què serveix Google Tone?</h2>
  <p>Amb Google Tone, els ordinadors es poden comunicar de la mateixa manera que nosaltres, es poden parlar entre ells. És una extensió per al navegador Chrome que permet utilitzar els altaveus de l'ordinador per produir una signatura sonora especial que els micròfons d'altres ordinadors poden identificar com un URL.</p>

  <h2>Com funciona Google Tone?</h2>
  <p>Google Tone activa el micròfon de l'ordinador (sempre que l'extensió estigui activada).
  Google Tone emmagatzema temporalment un URL als servidors de Google i fa servir els altaveus i el micròfon de l'ordinador per enviar-lo als ordinadors pròxims que estiguin connectats a Internet. Tots els ordinadors als quals els arribi el so i tinguin l'extensió Google Tone instal·lada i activada poden rebre la notificació de Google Tone. La notificació mostrarà l'URL, juntament amb el nom de perfil de Google i la imatge.</p>

  <p>Per poder rebre un URL amb Google Tone, Chrome necessita que el micròfon estigui activat. És possible que Google Tone no funcioni en espais sorollosos, a una distància llarga, amb una connexió a Internet dolenta o en ordinadors que no tinguin micròfon o que en tinguin un que no pugui detectar l'emissió de so de Google Tone.</p>

  <h2>Com utilitza Google Tone les meves dades?</h2>
  <p>Google Tone recopila dades d'ús anònimes d'acord amb la <a href="https://www.google.com/intl/ca/policies/privacy/" target="_blank">Política de privadesa de Google</a>.</p>

  <div id="disable-instructions">
    <h2>Com es pot activar i desactivar?</h2>
    <p>Si voleu activar o desactivar Google Tone (inclòs el micròfon), heu d'anar a la configuració de Chrome &gt; Extensions.</p>
  </div>

  <div>
    <h2>És segur?</h2>
    <p>Google Tone només emet els URL, de manera que els destinataris no poden accedir automàticament a pàgines a les quals no tindrien accés normalment. Per exemple, si emeteu l'URL de la vostra safata d'entrada de Gmail, es demanarà als destinataris que facin clic a la notificació de Google Tone que iniciïn la sessió al seu compte de Gmail.
    No obstant això, els URL enviats amb Google Tone són públics i això no es pot canviar. Per tant, és millor no utilitzar Google Tone per intercanviar informació confidencial.</p>
  </div>
</article>
</body></html>