<html dir="ltr"><head></head><body dir="ltr"><article class="expandable">
  <h2>Google Tone'u nasıl kullanırım?</h2>
  <p>Google Tone'u kullanarak bir URL yayınlamak için:</p>
  <ul>
    <li>Google Hesabınıza giriş yapın.</li>
    <li>Yayınlamak istediğiniz bir web sayfasındayken Chrome tarayıcınızdan Google Tone simgesini tıklayın.</li>
  </ul>

  <h2>Niçin Google Tone?</h2>
  <p>Google Tone, bilgisayarların tıpkı bizim gibi birbirleriyle konuşarak iletişim kurmasına yardımcı olur. Başka bilgisayarların mikrofonlarının bir URL olarak
tanımlayacağı özel bir ses imzası üretmek için Chrome'un, bilgisayarınızın
hoparlörlerini kullanmasına olanak veren bir tarayıcı uzantısıdır.</p>

  <h2>Google Tone nasıl çalışır?</h2>
  <p>Google Tone bilgisayarınızın mikrofonunu açar (uzantı etkinken).
  Google Tone geçici olarak Google sunucularına bir URL depolar ve onu İnternet'e bağlı yakınlardaki
bilgisayarlara göndermek için bilgisayarınızın hoparlörleri ile mikrofonunu
kullanır. İşitme mesafesi içinde bulunan, Google Tone uzantısı yüklenmiş ve açık
durumdaki bilgisayarlar bir Google Tone bildirimi alırlar. Bildirimde, Google Profil
adınız ve resminizle birlikte söz konusu URL görüntülenir.</p>

  <p>Bir Google Tone URL'si alabilmek için Chrome'un mikrofonunuzu açık tutması
gerekir. Google Tone gürültülü yerlerde, belli bir mesafeden uzak olduğunda,
İnternet bağlantısı zayıfken, mikrofonu bulunmayan veya Google Tone'un
yayınladığı ses yayınını algılayamayan mikrofonlara sahip bilgisayarlarda
çalışmayabilir.</p>

  <h2>Google Tone, verilerimi nasıl kullanır?</h2>
  <p>Google Tone, <a href="https://www.google.com/intl/tr/policies/privacy/" target="_blank">Google’ın Gizlilik Politikası</a>'na uygun biçimde anonim kullanıcı
verileri toplar.</p>

  <div id="disable-instructions">
    <h2>Bu özelliği nasıl kapatıp açabilirim?</h2>
    <p>Google Tone'u (mikrofon dahil) açmak ve kapatmak için Chrome uzantı
ayarlarına gidin.</p>
  </div>

  <div>
    <h2>Güvenli midir?</h2>
    <p>Google Tone yalnızca URL'leri yayınlar, dolayısıyla alıcılar normalde
    erişemeyecekleri bir sayfaya otomatik olarak erişim hakkı kazanmaz. Örneğin,
    Gmail gelen kutunuzun URL'sini yayınlarsanız Google Tone bildirimini tıklayan
    alıcılardan Gmail'lerine giriş yapmaları istenir.
    Ancak, Google Tone yayınları
    herkese açık olarak tasarlanmıştır. Bu yüzden, gizli bilgileri gönderip almak
    için bu yayınların kullanılmaması en iyisidir.</p>
  </div>
</article>
</body></html>